---
layout: post
title: První česká bioferrata v Bečově nad Teplou
date: '2013-09-09 19:51:17'
tags:
- ferrata
image: /images/375.jpg
---
Zajímá vás příroda a lezení po skalách? Pak musíte navštívit botanickou zahradu v Bečově na Teplou. Nově vybudovaná ferrata v areálu láká na hezkou vyhlídku, rostliny ve skalách a krásné okolí. 

<h2>Ferrata</h2>
<p>Je to jen několik málo týdnů, co byla otevřena první česká bioferrata v Bečově nad Teplou. Ferrata je součástí botanické zahrady. Pro přístup k ferratě tak musíte zaplatit vstupné do zahrady (50 Kč) a projít skrz zahradu kolem jezírka a občerstvení dozadu ke skalám. Odměnou vám bude klidné prostředí, hezký výhled a zcela nově vybudovaná cesta, po které zatím lezlo jen pár lidí.</p>
<p>Ferrata má tři části, výstupní a sestupní, propojeny jsou přechodem po lesní pěšině. Výstup začíná několika metry stoupání po hlíně. Pak pokračuje několikametrový traverz až k vertikální puklině ve skále. To je dle mého nejtěžší úsek celé ferraty. Výstup puklinou je navíc okořeněn hnízdem divokých včel. Inu, bioferrata :-) Nad puklinou se přechází dalším traverzem směrem zpět k začátku trasy. Dále je pak už jen několik lehčích úseků mezi skalami, až se člověk dostane na vrch celé skály. Zde je vybudována vyhlídka do údolí řeky a směrem k železnici. </p>
<p>Od vyhlídky je přechod několik desítek metrů po pohodové lesní cestě k sestupní části. </p>
<p>Sestup je lehčí než výstup. Začíná pozvolným klesáním po lesní půdě mezi kameny, až se člověk dostane ke kolmé skále, kde je cesta vytvořena kramlemi. Po nich se dá sejít až dolů. </p>
<p>Celý okruh nám trval zhruba 20-30 minut. Jsme úplní začátečníci a s lezením ve skalách nemáme žádné výrazné zkušenosti, pouze nějaké to slaňování a horská turistika. Ferratu tak můžeme doporučit i začátečníkům. </p>
<p>Během lezení se můžete kochat skalní faunou a flórou. My viděli včely, ještěrky, mechy a kapradí, houby a několik druhů skalních rostlin, které nedovedeme pojmenovat :-)</p>
<h2><img src="/images/375.jpg" alt="Bioferrata v Bečově nad Teplou" width="300" height="225" /> <img src="/images/376.jpg" alt="Nejnáročnější úsek ferraty" width="169" height="225" /> <img src="/images/378.jpg" alt="" width="169" height="225" /> <img src="/images/379.jpg" alt="Začátek sestupu" width="169" height="225" /> <img src="/images/377.jpg" alt="Sestup%2C kramle" width="169" height="225" /></h2>
<h2>Botanická zahrada</h2>
<p>Ferrata je jednou z atrakcí celé botanické zahrady. Zahrada je původem ze začátku minulého století. Pokud se zajímáte o přírodu, rozhodně si nenechte ujít prohlídku, ideálně komentovanou (začíná ve 13 a 16 hodin u mola jezírka). </p>
<p>Botanická má otevřeno každý den a do konce září budou probíhat denně i komentované prohlídky. </p>
<p>Pokud vás procházka nebo lezení unaví, je možné posedět ve zcela novém občerstvení a dát si pivo, limonádu a něco na zub. Osobně doporučujeme džbánek vody s místními bylinkami, citronem a pomerančem (20Kč).</p>
<p>Veškerý personál zahrady je milý a vstřícný. Poradí vám, zavedou na místo a nakonec i připraví občerstvení. Rádi jsme utratili pár korun a přispěli tak k dalšímu rozvoji zahrady i ferraty. </p>
<p>Vstup do zahrady je brankou vedle elektro fabriky. Branka je zamčená. Vstupenku prodá pracovník ostrahy ve vrátnici elektra.</p>
<p>V zahradě je dostatek vyžití i pro děti. Různé prolézačky, domky ze dřeva, lanovka, kostky a pískoviště. Vyblbnout se tak může celá rodina.</p>
<p><img src="/images/380.jpg" alt="Botanická zahrada" width="300" height="225" /> <img src="/images/381.jpg" alt="Relaxační jezírko%2C lodičky%2C lehátka" width="300" height="225" /> <img src="/images/382.jpg" alt="Vstup do areálu zahrady. Vlevo vrátnice%2C kde se prodávají lístky%2C vpravo branka do zahrady" width="300" height="225" /></p>
<h2>Geocaching</h2>
<p>Botanická zahrada hledá způsoby, jak se zviditelnit, nalákat návštěvníky. Podle nás by bylo fajn umístit v areálu nějaké geokeše. Neznáte někoho z okolí, kdo by se ujal založení a péče o ně? Věřím, že by vedení zahrady spolupracovalo a poskytlo vhodné informace a prostory pro uložení kešek. I samotná ferrata nebo vyhlídka nad ní by si jednu keš zasloužila.</p>
<h2>Odkazy a další informace</h2>
<p>Oficiální stránky botanické zahrady - <a href="http://becovskabotanicka.cz/">http://becovskabotanicka.cz/</a></p>
<p>Chebský deník - <a href="http://chebsky.denik.cz/zpravy_region/adrenalin-a-prirodu-to-vsechno-nabidne-prvni-bio-ferrata-v-cesku-20130426-tq3j.html">Adrenalin a přírodu. To všechno nabídne první bio ferrata v Česku</a></p>
<p>Naše fotky z návštěvy ferraty a botanické - <a href="http://www.flickr.com/photos/99286519@N06/sets/72157635431788903/">Flickr fotogalerie</a></p>
<p>Ferraty u nás - <a href="http://ferraty.unas.cz/index.htm#naseferraty">první zmínky o Bečovské ferratě</a></p>
<p> </p>
<p> </p>
