---
layout: post
title: Jak minimalizuji náklady na provoz webů
date: '2012-10-26 20:32:04'
tags:
- hosting
- kiss
- software
- textpattern
- vývoj webu
- úspora
---
Mám rád jednoduchá a levná řešení problémů. Sepsal jsem několik tipů na téma hosting, nakupování domén, snižování nákladů na provoz webů, reklama. Třeba se vám z toho něco bude hodit.

<h1>Multihosting</h1>
<p>Pořizujete si ke každé koupené doméně nový hosting? Pokud ano, pravděpodobně utrácíte mnohem víc, než je nutné. Zvlášť při větším množství domén. Nejjednoduší řešení se jmenuje <a href="http://cs.wikipedia.org/wiki/Multihosting">multihosting</a>. Platíte jen za jediný hosting a můžete na něm provozovat několik (nebo neomezeně) domén. Při koupi nové domény ji tak jen aktivujete ve stávajícím hostingu a nemusíte platit nic navíc. V tabulce níže pár příkladů z českého prostředí (o vaše doporučení se klidně podělte v komentáři pod článkem):</p>
<table style="margin-left: 20px;" border="1px;" rules="all" cellpadding="4px">
<tbody>
<tr>
<td><strong>Společnost</strong></td>
<td><strong>Běžný hosting</strong></td>
<td><strong>Multihosting</strong></td>
</tr>
<tr>
<td>Savana</td>
<td>Není, pouze multihosting</td>
<td>72Kč / neomezeně domén</td>
</tr>
<tr>
<td>Ebola</td>
<td>46,80 Kč</td>
<td>238,8Kč / 10 domén</td>
</tr>
<tr>
<td>Active24</td>
<td>58,80 Kč</td>
<td>154,8Kč / 5 domén</td>
</tr>
</tbody>
</table>
<p>Je vidět, že pokud provozujete tři a více domén se samostatným hostingem, určitě máte možnost ušetřit. Parametry hostingů i multihostigů se napříč trhem značně rozcházejí. Dejte tedy pozor při objednávání a zvažte, zda služba poskytuje dostatečné podmínky vašim potřebám. Pokud máte velké nároky na výkon, specifické požadavky na konfiguraci, pak asi raději hledejte virtuální server než multihosting. V nabídce virtuálních serverů se ale neorientuji, tak nedovedu poradit. Pokud bych měl doporučit multihosting na základě svých zkušeností, pak rozhodně <a href="http://www.savana.cz/">savana.cz</a>, do začátků klidně nejlevnější tarif. Navyšovat můžete kdykoli.</p>
<p>Jestli vytváříte webové prezentace klientům, mužete je hostovat na vlastním multihostingu a své náklady si snížit o zisk za pronájem prostoru klientovi. Navíc budete mít jednotný přístup a možnosti správy pro všechny hostované weby. </p>
<p>Další výhodou je možnost poskytnout hosting zdarma užitečným věcem. Hostuji tak třeba stránky <a href="http://www.regionhranice.cz/">naučné stezky v Hranicích u Aše</a>. </p>
<h1>Nákup a prodlužování domén</h1>
<p>Doménu nemusíte kupovat a prodlužovat tam, kde hostujete stránky. V podstatě se jedná o nezávislé služby. To, že mám hosting u savany neznamená, že u nich kupuji a prodlužuji domény. Jedna CZ doména u <a href="http://www.savana.cz/napoveda/domena/#domena-cena/">savany</a> vyjde na 287,- Kč s DPH. Tutéž službu ale u <a href="http://www.forpsi.com/domain/pricelist.php">forpsi</a> získám za 108Kč s DPH (prodloužení 150 Kč). U forpsi pak stačí nasměrovat DNS záznamy na savanu a dál nemusím nic řešit. Úspora minimálně 137Kč ročně na jedné doméně. Při sedmi doménách už uspořená částka zaplatí multihosting na celý rok. </p>
<h1>Reklama</h1>
<p>Náklady na provoz webu snižuji poskytováním reklamního prostoru. Zisky nejsou (bohužel) takové, abych na tom slušně vydělával. Ale zaplatí mi jak hosting, tak doménu a ještě nějaká ta koruna zbyde. Typ reklam se snažím volit podle webu, který zrovna řeším. Zde jsou to <a href="http://www.google.cz/adsense">Googlí AdSence</a>. Na jiných webech mi funguje mnohem lépe prodej článků, reklamní bloček přímého sponzora webu a podobně. Zájemce o reklamní prostor najdete například na <a href="http://webtrh.cz/">webtrhu</a>. Pro někoho může být zajímavá možnost výdělku inzerce pod článkem tak, jak to dělá <a href="http://owww.cz/inzerce-na-mem-blogu/">Petr Jeník</a>.</p>
<h1>Opensource</h1>
<p>Kdykoliv to jde, volím opensource. Za software tak nemusím platit ani se starat o licence. Jestli uvažujete o e-shopu, podívejte se třeba na <a href="http://www.opencart.com/">OpenCart</a>, pro firemní prezentace a osobní weby by mohl dobře sloužit <a href="http://cs.wordpress.org/">WordPress</a> nebo <a href="http://textpattern.com/">Textpattern</a>.</p>
<p> </p>
<p>Ve výsledku tak nemusím provoz svých webů nijak dotovat a stojí mě jen vlastní čas. A protože mě weby baví, není to problém. </p>
<p> </p>
