---
layout: post
title: Moje knižní inspirace
date: '2013-01-08 20:13:20'
tags:
- knihy
- ariely
- taleb
- 37signals
- lindstrom
- kiyosaki
---
Nevíte, jakou knihu začít číst? Podívejte se, které jsem za poslední dobu přečetl já a třeba vás nějaká zaujme.

<h2>Dan Ariely</h2>
<ul>
<li>Jak drahé je zdarma</li>
<li>Jak drahá je intuice</li>
<li>Jak drahá je nepoctivost</li>
</ul>
<p>Pokud vás zajímá, jak jsme my lidé omylní, jednáme na základě předsudků a intuice, proč podvádíme a co nás dovede umravnit, nemůžete některou z knih Dan Arielyho minout. Zabývá se behaviorální ekonomií a na mnoha experimentech dokazuje, proč se nechováme racionálně a slušně. Knihy jsou napsány velmi lehkou a stravitelnou formou, prošpikovány příklady a příběhy. Rozhodně se nebudete nudit jako v hodině ekonomie.</p>
<h2><img style="float: right; padding: 10px;" src="/images/263.jpg" alt="knihy" width="200" height="267" /></h2>
<h2>Nassim Nicholas Taleb</h2>
<ul>
<li>Černá labuť</li>
</ul>
<p>Nepravděpodobné události nás ovlivňují víc, než si dovedeme představit. Náš mozek pracuje tak, že má snahu vytvářet si příběhy, soustředit se na to co známe a čekáme. Abstraktní a neočekávané věci nám dělají velké problémy a raději si nepřipouštíme, že by jedna zásadní událost mohla ovnivnit všechno, v co věříme, budujeme a definuje nás. Překvapuje? Zaujalo? Přečtěte si Černou labuť a potrapte trochu svou mysl a představivost. </p>
<p>Aktuálně vychází další Talebova kniha - <a href="http://www.coctu.cz/2013/01/nassim-nicholas-taleb-antifragile.html">Antifragile</a>. </p>
<h2>Jason Fried a David Heinemeier Hansson (37signals)</h2>
<ul>
<li>Restart - Rework</li>
</ul>
<p>Kdo se nějakou dobu pohybuje v korporátním světě, musí vidět, že je něco špatně. Plány, předpovědi, meetingy, prezentace, lpění na nepodstatnostech. Toho všeho je firemní svět nasycen. I nenáročná věc trvá věčnost a mění se v noční můru. Jak z toho ven? Přečtěte si hravou a jednoduchou knihu od 37signals (mají na svědomí třeba <a href="https://basecamp.com/">Basecamp</a>) a nechte se trochu inspirovat. Dělají věci tak nějak lehce, přímočaře a zábavně. </p>
<h2>Martin Lindstrom</h2>
<ul>
<li>Nákupologie</li>
</ul>
<p>Za vším můžeme hledat reklamu. Není úniku a tlačí se na nás z každého billboardu, rádia, televize, webu. Přitom na nás tenhle typ reklamy nemá zdaleka takovej vliv, jak by se dalo čekat. Spousta peněz je vynaložených zbytečně a bezúčelně. Přitom účinné formy reklamy nemusí být vůbec drahé. Jestli vás zajímá nebo dokonce živí reklama, asi byste si neměli knihu nechat ujít. Věděli jste, že tučná varování na cigaretách nejen kuřáka neodradí, ale naopak v něm probudí chuť na další cigaretu?</p>
<h2>Leo Babauta</h2>
<ul>
<li>Život bez starostí</li>
</ul>
<p>Tak trochu jiný pohled na svět. Když se oprostíme od všech těch zbytečností, které kupujeme (placatá televize, chytrý telefon, nablýskaná audi, velký dům na hypotéku), nebudeme muset makat od rána do noci, zbyde nám víc času na to, co děláme rádi, budeme spokojenější a víc si užívat života. Všechno se zjednoduší a zklidní.</p>
<p>Nesouhlasím na 100%, rozhodně jsou ale v knize některé myšlenky, které se mi líbí a kterými se snažím řídit.</p>
<h2>Robert Kiyosaki</h2>
<ul>
<li>Bohatý táta, chudý táta</li>
</ul>
<div>Učebnice ekonomiky pro mládež. Nebo ne? Na jednoduchém příběhu z dětství autor popisuje, jak fungují peníze a ekonomika, co jsou to aktiva a pasiva, daňové úlevy. Co dělají bohatí lidé jinak než chudí? K tomu se snaží kniha dopracovat. Jak se to autorovi daří?</div>
<div>Hodně lidí na knihu nedá dopustit, stejně tak často je kritizována. Přečetl jsem a netroufnu si soudit, nemám na to dostatek zkušeností ani znalostí.</div>
<h2>Martin Jaroš</h2>
<ul>
<li>Černý Petr radí - Jak udělat kariéru</li>
</ul>
<p>Zkušený korporátní harcovník vám poradí, jak přežít ve velké společnosti a zachovat si zdravou mysl. Nečekejte sadu manažerských pouček ale hromadu smíchu a zábavy. Kdo měl tu čest jednat s velkou firmou, ví, že kniha vypráví pravdu a nic než pravdu :-) </p>
<h2>Robert Fulghum</h2>
<ul>
<li>Vše, co opravdu potřebuju znát, jsem se naučil v mateřské školce</li>
<li>Už hořela, když jsem si do ní lehal</li>
<li>Ach jo</li>
<li>Možná, možná ne</li>
<li>Opravdová láska</li>
<li>Slova, která jsem si přál napsat sám</li>
</ul>
<p>Moje oddychovka, útěk k jednoduchým a milým příběhům. Když už mám všeho plný zuby, to poslední co mě zajímá je programování, reklama a peníze, čtu Fulghuma. Jeho povídky a příběhy pohladí, vidíte se v nich, jsou lehké a přitom chytré a duchaplné. Na dobrou noc, po dni plném stresu a vypětí nemůže být nic lepšího. Klasika, školka (Vše co potřebuji znát...), je takovým vhodným úvodem ke všem dalším Fughumovým knihám. Jestli chcete zkusit jednu, vyberte si tuhle.  </p>
<h2>Ivan Kraus</h2>
<ul>
<li>Udělej mi tichoučko</li>
</ul>
<p>Další odpočinková krásná literatura. Kdo zná knihy od Ivana Krause, ví zhruba, co očekávat. Milé povídky z autorova dětství, psané zábavně a čtivě. Stejně jako Fulghuma, i Krause  čtu, když si chci od všeho odpočnout.</p>
<h2>John Wyndham</h2>
<ul>
<li>Záludný vesmír</li>
</ul>
<p>Scifi není to, co by mě bralo. Ale po Trifidech jsem zkusil další Wyndhamovu knihu, sadu povídek Záludný vesmír. 12 nesouvisejících povídek, trochu scifi, trochu horor a především napínavé od začátku do konce. Představivost autora je neuvěřitelná. Jestli se vám líbil Den trifidů, tak tyhle povídky přečtete na na jeden zátah. Napětí, spád, zvědavost co bude dál mi nedovolily přestat číst. A když to bylo nejzajímavější, povídka skončila a začala další, ještě lepší. </p>
