---
layout: post
title: Pokuty ve Švédsku
date: '2010-09-16 11:08:16'
tags:
- pokuta
- švédsko
---

Moje zkušenost s pokutou za dopravní přestupek ve Švédsku


<p>Na letní dovolené ve Švédsku jsem se za jízdy kochal krásou krajiny a
přehlédl značku s omezením rychlosti na 70 km/h. V okolí se
střídaly rychlosti 70 a 90, mezi obcemi. Jak už to tak bývá, na
kopečku stála policie s radarem. Naměřili mi na 70 rychlost
84 km/h. Překročení o 14km/h. Nenastalo žádné smlouvání,
diskuze. Prostě vyplnili pokutový blok, v příručce nalezli že do
15km/h je sazba 2000 SEK (zhruba 5400 kč na naše).Vše probíhalo
s úsměvem :) Žádná možnost korupce, hádek. K pokutě jsem
dostal příkaz k úhradě, k zaplacení do 30 dní převodem na
účet nebo složením částky ve švédské bance. Kdyby byla pokuta
v eurech, poplatek za převod by se pohyboval okolo 200kč za převod. Ve
švédských korunách je to horší, poplatek za převod mezi dvěma účty se
vyšplhal na 1050Kč ! (KB) Ve skandinávii si skutešně dávejte pozor, jak
rychle jezdíte. Překročení rychlosti o 14 km/h mimo město mě
vyšlo celkem na 6500 Kč…</p>

