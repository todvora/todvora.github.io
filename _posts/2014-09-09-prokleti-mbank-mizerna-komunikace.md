---
layout: post
title: Prokletí mBank - mizerná komunikace
date: '2014-09-09 18:06:34'
tags:
- banka
- kb
- mojebanka
- mbank
---
Po několika letech odcházím od mBank. Proč? Co se mi líbilo a co mě štvalo? Kterou banku považuji za lepší volbu? Jak komplikované je u mBank zrušení účtu?

<h2>Proč odcházím</h2>
<p>Především proto, že jsem se před půl rokem odstěhoval z ČR. Do té doby jsem aktivně používal dvě banky - mBank a AirBank. Teď, když už v Čechách platím zcela výjimečně, chtěl jsem si nechat jen jednu záložní banku. Na mBank mě štvala řada věcí a proto u mě vyhrála AirBank.</p>
<p>K mBank jsem přešel od Komerční Banky. Nebavilo mě platit poplatek za každý nesmysl, štval mě přístup zaměstnanců na pobočce v Plzni. Nenáviděl jsem institut domovské pobočky, který pokaždý dovedli použít proti mě. U mBank se mi ulevilo. Žádné poplatky, všechno naklikám v IB, tři výběry z bankomatu zdarma (když člověk platí kartou). Staré a jednoduché bankovnictví místo ajaxového pekla u KB. </p>
<h2>Proč mě mBank štve</h2>
<p>Každá nová věc se dřív nebo později omrzí. A pak se ukážou všechny problémy, které člověk ze začátku neviděl nebo nechtěl vidět. Následuje seznam věcí, které mi znepříjemňovaly život:</p>
<h3>Pravidelné odstávky</h3>
<p>Banka si na nonstop provoz nehraje. Minimálně jednou měsíčně mají o víkendu mnohahodinovou odstávku. Pokud chcete používat internetové bankovnictví, nebo platit kartou! v neděli ráno, je velká šance, že to nepůjde.</p>
<p><img style="border: 2px solid white;" title="Odstávky mBank" src="/images/410.png" alt="Odstávky mBank" width="803" height="340" /></p>
<h3>Výpis e-mailem - Email Push</h3>
<p>Informační e-maily o změně zůstatku nebo přehledu pohybů za poslední měsíc stále chodí v příloze jako *.htm. Na mobilu často nejdou otevřít,  mají děsivý formát a rozpadlou diakritiku. Náprava se neplánuje. Kdo zná maily od AirBank, ví, že to jde výrazně lépe.</p>
<h3> Nové bankovnictví</h3>
<p>Místo zachování ověřeného, jednoduchého a přehledného bankovnictví se rozhodla mBank inovovat a zavedli svou verzi ajaxového pekla. Včetně propojení s facebookem, mHrou, odznáčky. Já to staré IB měl rád, bylo přehledné, rychlé a jednoduché. </p>
<h3> Bídné kurzy<span style="font-size: 10px;"> </span></h3>
<p>mBank se pravidelně umisťuje <a href="http://www.mesec.cz/clanky/velky-reality-test-kurzu-platebnich-karet-2014/">na dně žebříčků o nejvýhodnější kurz cizích měn</a>. Sice si nenaúčtují poplatek za výběr z bankomatu (u KB jsem dával vždy minimálně 100 Kč), svůj zisk ale hravě dorovnají na kurzu. Tam si toho člověk pravděpodobně nevšimne. Při platbě kartou, kde poplatek není běžný u žádné obvyklé banky, přichází člověk o dost peněz. </p>
<h3> Spořící účet s podmínkou</h3>
<p>Pokud chcete, aby spořící účet byl k něčemu (aktuálně 1.4%, od října 1.2%), musíte zaplatit kartou každý měsíc alespoň 4000 Kč. </p>
<h2>A ta komunikace</h2>
<p>Banka komunikuje bídně. Maily jsou bez nápadu, nudné (OK, je to finanční instituce), na twitteru se leda pochválí a případně retweetnou pochvalu někoho jiného. Kritické komentáře většinou ignorují nebo spláchnou obecným žvástem.  Když jsem odcházel od KB, psal jsem, že se banka pozná až podle chování při ukončování služeb. A tady se mBank opravdu nepředvedla.</p>
<p>Slečna na pobočce v Plzni se tvářila, že jí hrozně moc obtěžujeme - byl pátek odpoledne. Stihla si zvednout i osobní telefon a pohovořit s kamarádkou. <strong>Odmítala nám dát jakýkoliv doklad o tom, že jsme podali výpoveď účtu. Až na naše naléhání nám udělala kopii podepsaného formuláře. S tím, že to prý ale mají zakázané a nic dávat nesmí</strong>. </p>
<p>Na zrušení účtu mají vyhrazen kalendářní měsíc. Během té doby se z banky neozval nikdo, žádné potvrzení, informace o stavu výpovědi, varování, že bude účet zrušen. Přesně po měsíci přišly tři SMS. První zněla: "<strong>mBank: Potvrzeni zmeny e-mailove adresy. Nova e-mailova adresa:"</strong>" (opravdu, prázdný řetězec), druhá že zablokovali mLinku a třetí že zablokovali bankovnictví. A víc ani ťuk. Z toho normální člověk asi moc moudrý nebude. Kdyby přišla jedna zpráva, ve které oznámí, že účet byl zrušen, bylo by to mnohem užitečnější.</p>
<p>Nebýt toho, že jsem si vydupal kopii žádosti o zrušení účtu, nemám jediný doklad o tom, že jsem podal výpověď a že je můj účet zrušen. To asi není v pořádku. Klientovi nezůstane jediný důkaz, že o něco žádal, kdy byl účet vypovězen, kam má být převeden zůstatek. </p>
<p>Nedalo mi to a sepsal jsem tedy e-mail, s dotazem, jestli je v  pořádku, že jsem nedostal žádné potvrzení o ukončení účtu. Odpovědí mi bylo, že "potvrzení o zrušení klientům zasíláme, pokud o to požádají při vypovídání účtu.". No, žádat jsem žádal, slečna odmítala cokoliv vydat. </p>
<p>Mám rád věci v pořádku a ke všemu ideálně doklady, pro případné pozdější spory (naučilo mě to UPC a jejich vracení modemu). Psal jsem tedy znovu na e-mail, jestli se taková věc dá vystavit zpětně a poslat poštou, protože jsem dlouhodobě mimo ČR. Nezbývá, než žasnout nad odpovědí:</p>
<p> </p>
<pre style="word-break: normal;"><span style="color: #222222; font-family: arial, sans-serif; font-size: 13px; white-space: normal;">V případě, že již nejste naším klientem, je zapotřebí vyhotovit papírovou žádost s přesnou specifikací Vašeho požadavku a zaslat nám jí na koresp. adresu banky. (mBank S.A., organizační složka, Sokolovská 668/136D, 186 00 Praha 8). Vystavení potvrzení je za poplatek 100 Kč.</span><br style="color: #222222; font-family: arial, sans-serif; font-size: 13px; white-space: normal;" /><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Potvrzení bude vystaveno po uhrazení poplatku na účet číslo: 670100-2200772477/6210. Do zprávy do příjemce je zapotřebí uvést Vaše osobní údaje:</span><br style="color: #222222; font-family: arial, sans-serif; font-size: 13px; white-space: normal;" /><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Rodné číslo</span><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Jméno a příjméní</span><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Aktuální korespondenční adresu</span><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">E-mailovou adresu</span><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Informace o tom , že jste již zaplatil  příslušný poplatek za dokument na poplatkový účet</span><br style="color: #222222; font-family: arial, sans-serif; font-size: 13px; white-space: normal;" /><br style="color: #222222; font-family: arial, sans-serif; font-size: 13px; white-space: normal;" /><span style="color: #222222; font-family: arial, sans-serif; font-size: 13px; white-space: normal;">Váš podpis na žádosti musí být notářsky/úředně ověřen.</span></pre>
<p> </p>
<p>Tak to tedy děkuji pěkně, internetová bezpoplatková mBank. Takový přístup si strčte za klobouk.</p>
<h2>Zbyl jen SPAM</h2>
<p>Přesně den na to, co mi mBank SMSkou oznámila, že můj e-mail byl změněn na "", dorazil do mojí mailové schránky jejich běžný spam, nabízející mPůjčku. E-mail tak dál v databázi skladují a já udělal chybu, že jsem ihned netrval i na odvolání souhlasu se zasíláním čehokoliv.  </p>
<p>Celkově si myslím, že mBank není tak špatná volba a pro určité situace je opravdu výhodná. Jen ta komunikace...</p>
<p>Článek zapadá do série mých zkušeností s bankami, kde už jsem stihl 'pochválit' <a href="/posts/jak-jeste-vic-znechutit-odchazejiciho-zakaznika-banky">KB</a> a <a href="/posts/fio-banka-a-tragikomedie-se-zakladanim-uctu">Fio</a> :-)</p>
