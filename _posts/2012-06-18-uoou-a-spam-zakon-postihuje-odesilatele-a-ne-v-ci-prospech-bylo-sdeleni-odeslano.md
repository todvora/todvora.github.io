---
layout: post
title: ! 'ÚOOÚ a SPAM: Zákon postihuje odesílatele, a ne v čí prospěch bylo sdělení
  odesláno'
date: '2012-06-18 11:53:36'
tags:
- spam
- ÚOOÚ
- obchodní sdělení
- stížnost
---
Věděli jste, že ÚOOÚ v podstatě nemá žádnou moc nad SPAMem, který přijde ze zahraničního serveru i když propaguje český eshop nebo službu? Pokud chcete SPAMovat a bojíte se postihů, jednoduše maily pošlete z nějaké služby mimo EU a nehrozí Vám vůbec žádný postih.

<p>V květnu 2012 jsem podal na ÚOOÚ (úřad pro ochranu osobních údajů) stížnost na nevyžádané obchodní sdělení. Už mi došla trpělivost s českými slevovými portály a eshopy, co se neumí chovat slušně (čti prolezou databázi firmy.cz a nastahují hromadně emaily). ÚOOÚ poskytuje <a href="http://www.uoou.cz/uoou.aspx?menu=23&submenu=27">webový formulář pro stížnosti</a>, kde se přiloží odesílatel, hlavičky emailu a další informace o sdělení. Velmi jednoduché a za pět minut je stížnost podána.</p>
<p>Dne 6.6. mi přišlo vyrozumění v následujícím znění:</p>
<p><strong>Stížnost/podnět na nevyžádané obchodní sdělení – vyrozumění</strong></p>
<p><cite>K Vaší stížnosti – číslo podání SP-2012-XXXXXX ze dne 17. května 2012 na rozesílání nevyžádaného obchodního sdělení Vám sdělujeme, že na základě analýzy Vaší stížnosti bylo z textu zaslané zprávy zjištěno, že předmětná zpráva je sice po obsahové stránce obchodním sdělením ve smyslu § 2 písm. f) zákona č. 480/2004 Sb., nicméně v daném případě se jedná o e-mail, který byl zaslán ze zahraničí (země EU). Úřad pro ochranu osobních údajů (dále jen „Úřad“) nemá pravomoc šetřit „ve věci“, ale pouze proti konkrétnímu subjektu a vzhledem k tomu, že zákon postihuje odesílatele, a ne v čí prospěch bylo sdělení odesláno, nemůže Úřad zahájit v této věci šetření. V těchto případech, kdy je odesílatelem zahraniční subjekt, postupuje Úřad v rámci přeshraniční spolupráce dle předpisu Evropské unie o spolupráci v oblasti ochrany spotřebitele.</cite></p>
<p> </p>
<p><strong>"Zákon postihuje odesílatele, a ne v čí prospěch bylo sdělení odesláno"</strong></p>
<p>To mi zní zcela jasně jako návod, jak SPAMovat. Prostě to pošlete od někud, kde nebudete postihnutelní českým ÚOOÚ. Ať už si pořídíte hosting v zahraničí nebo využijete nějakou službu na rozesílání emailů. ÚOOÚ na Vás pak nijak nedosahne. Jak prosté, že?</p>
<p>Dost mi to připomíná situaci, kdy před nově vystavěnými supermarkety někdo vykácel stromy které stínili výhledu na onen supermarket a reklamní poutače. Viník se nikdy nenašel a supermarket za to rozhodně nemůže (více viz <a href="http://cs.wikipedia.org/wiki/K%C3%A1cen%C3%AD_strom%C5%AF_u_prodejen_Lidl">wikipedia: Kácení stromů u prodejen Lidl</a>). Také se neřeší, v čí prospěch, ale kdo to udělal.</p>
<p>Závěrem: nemám žádné právní vzdělání a článek vystihuje jen můj pohled na věc a skutečnosti, tak jak jsem je pochopil já. Pokud se rozhodnete spamovat podle výše popsaného, hanba vám!</p>
<p>Máte obdobnou zkušenost? Radu, jak takovému spammerovi znepříjemnit život? Podělte se prosím v komentářích. ÚOOÚ je nejspíš proti spamu naprosto neúčinná obrana. </p>
<p><strong>Odkazy:</strong></p>
<p><a href="http://www.uoou.cz/uoou.aspx?menu=23&submenu=27&loc=464">ÚOOÚ: webový formulář pro stížnost </a></p>
<p><a href="http://aplikace.mvcr.cz/archiv2008/micr/scripts/detail.php_id_1598.html">Zákon č. 480/2004 Sb., o některých službách informační společnosti</a></p>
<p><strong>Zákon č. 480/2004 sb. § 2 písm. f)</strong></p>
<p><cite>Pro účely tohoto zákona se rozumí obchodním sdělením všechny formy sdělení určeného k přímé či nepřímé podpoře zboží či služeb nebo image podniku fyzické či právnické osoby, která vykonává regulovanou činnost nebo je podnikatelem vykonávajícím činnost, která není regulovanou činností; za obchodní sdělení se považuje také reklama podle zvláštního právního předpisu. Za obchodní sdělení se nepovažují údaje umožňující přímý přístup k informacím o činnosti fyzické či právnické osoby nebo podniku, zejména doménové jméno nebo adresa elektronické pošty; za obchodní sdělení se dále nepovažují údaje týkající se zboží, služeb nebo image fyzické či právnické osoby nebo podniku, získané uživatelem nezávisle.</cite></p>
