---
layout: post
title: Monitoring médií na vlastní pěst - Google Alerts
date: '2012-07-31 12:19:26'
tags:
- monitoring tisku
- monitoring médií
- google alerts
- google upozornění
- monitoring
---
Monitoring médií, monitoring tisku, monitoring sociálních sítí. Každý řeší, jak se včas dozvědět co  o něm píšou na webu. Zřejmě je monitoring skvělý business, živí se jím řada firem a agentur. Zkusím vám  poradit, jak monitoruji web já. Snadno, rychle a zdarma si můžete obdobné sledování nastavit v Google Alerts (Google Upozornění).

<p>Google nabízí mezi množstvím jiných služeb i <a href="http://www.google.com/alerts?hl=cs">Alerts</a> (upozornění). Služba umožňuje monitorovat výsledky vyhledávání na vámi definované dotazy. Můžete výsledky omezit jen na zprávy, blogy, videa, knihy, diskuze nebo celý web. Výsledky monitoringu budete dostávat formou emailové zprávy. Pokud už máte účet u google, upozornění si můžete nastavit na adrese  <a href="http://www.google.com/alerts">http://www.google.com/alerts</a> .</p>
<p>Dosud jste monitoring neřešili a nevíte k čemu to je? Včas víte, když se o vás nebo vaší společnosti někdo zmíní na webu (název firmy nebo produktu, webová adresa, email, IČ), můžete sledovat zajímavá témata (například co nového v tragikomedii registru vozidel), dění okolo celebrit (nevím proč proboha, ale Google to doporučuje :-)). Když Google naindexuje novou stránku, která se týká monitorovaného výrazu, zašle notifikaci emailem. Notifikace chodí tak často, jak si je nakonfigurujete.</p>
<p>Volby četnosti zasílání notifikací jsou:</p>
<ul>
<li>V reálném čase</li>
<li>Jednou denně </li>
<li>Jednou týdně</li>
</ul>
<div>Zároveň aplikace při vytváření nového upozornění ihned ukazuje, jaké výsledky dotazu odpovídají a co že to budete dostávat emailem:</div>

<div><img src="/images/125.png" alt="google alerts - nové upozornění" width="500" height="370" /></div>
<p>Při definování dotazu máte stejné možnosti, jako při rozšířených možnostech fulltextového hledání (znakem minus můžete odfiltrovat spojení která vás nezajímají, uzavřením do uvozovek  hledáte přesné sousloví, více viz <a href="http://www.google.cz/advanced_search">advanced search</a>)</p>
<p>V emailu notifikace uvidíte vždy výsledek upozornění v obdobné formě, jako když byste jej našli ve fulltextovém vyhledávání (následuje ukázka notifikačního emailu na výraz Dobeš):</p>
<p><img src="/images/126.png" alt="přehledový e-mail" width="500" height="500" /></p>
<p> </p>
<p>A teď už je jen na vás, jak službu využijete. Monitorujte vlastní IČ, název společnosti, název služby nebo produktu. Vše, co vás napadne. Zprávy v reálném čase vám budou chodit v okamžiku, kdy se o nich google dozví. Často jen minuty nebo hodiny od zveřejnění. Navíc z celého světa a k tomu zdarma. </p>
<p>Notifikací si můžete nastavit libovolně mnoho, s různou četností upozornění. Spravovat jednotlivé notifikace můžete z adresy <a href="http://www.google.cz/alerts/manage">http://www.google.cz/alerts/manage</a></p>
<p><img src="/images/127.png" alt="přehled upozornění" width="500" height="350" /></p>
<p> </p>
<p> Znáte obdobnou nebo lepší službu zdarma? Podělte se v diskuzi, jak monitorujete vy.</p>
