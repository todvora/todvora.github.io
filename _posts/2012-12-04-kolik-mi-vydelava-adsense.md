---
layout: post
title: Kolik mi vydělává AdSense?
date: '2012-12-04 17:42:44'
tags:
- adsense
- reklama
- banner
- analytics
- návštěvnost
---
Je to půl roku, co jsem na svém webu tomas-dvorak.cz nasadil AdSense reklamy. Teď bych rád ukázal reálná čísla. Návštěvnosti i zisků.

<p>Když přijde na statistiky návštěvnosti webu a zisky z reklam, skoro všichni lžou. Nechtějí se shodit, že návštěvnost není nijak zázračná a reklama vlastně moc nefunguje. Já nic neriskuju, nemám důvod lhát, nepotřebuju inzerentům namlouvat, že web navštěvují desítky tisíc lidí měsíčně. </p>
<h1>Adsense - příjmy z reklam</h1>
<p>Proto zveřejňuji čísla a grafy návštěvností a zisku z AdSense na tomto webu za půl roku, od 1.6.2012 do 30.11.2012. Reálná čísla. Chci ukázat, kolik zhruba vydělá web jako je můj s obdobným množstvím reklam a návštěvnosti. Pro srovnání, pro představu těm, kdo o podobné formě příjmů uvažují.</p>
<p>Reklama je umístěná v článcích pod úvodním odstavcem a na výpisu článků podle štítku. Jde o leaderboard s rozměry 728x90px. Zobrazuje pouze textovou reklamu. </p>
<p><strong>Celkové zisky z AdSense</strong> reklamy jsou 677Kč za půl roku,  tedy zhruba <strong>112Kč měsíčně</strong>. Je to pár korun. Zaplatí mi to doménu a hosting pro tenhle i další weby (<a href="/posts/jak-minimalizuji-naklady-na-provoz-webu">multihosting</a>). A na nic víc nezbyde. Nezbohatnu na tom. Na druhou stranu nemusím provoz webu dotovat a potěší mě, když vidím, že občas někdo na reklamu klikne. Web neprovozuji z důvodu výdělku.</p>
<p> </p>
<p><img src="/images/239.png" alt="Google Adsence - zisky z reklamy na webu" width="400" height="232" /></p>
<p>(Zisky webu z AdSense, klikněte pro zvětšení obrázku)</p>
<p> </p>
<p>Jednotlivé parametry z Adsense:</p>
<p>Zobrazení reklam: 18 499<br /> Počet kliků: 302<br /> CTR stránky(Míra prokliku) : 1,63%<br /> CPC stránky (cena za proklik): 2,24Kč<br />RPM stránky (příjmy za tisíc zobrazení): 36,61Kč</p>
<h1>Analytics - návštěvnost</h1>
<p>Návštěv webu za půl roku je 17 740. Konktrétní parametry:</p>
<p>Unikátní návštěvníci: 12 628<br /> Zobrazení stránek: 25 807<br /> Počet stránek na návštěvu: 1,45<br /> Průměrná doba návštěvy: 1:03<br /> Míra opuštění: 83%<br /> Procento nových návštěv: 69,67%</p>
<p> </p>
<p><img src="/images/240.png" alt="Google analytics - návštěvnost webu" width="400" height="435" /></p>
<p>(Návštěvnost webu podle Analytics, klikněte pro zvětšení obrázku)</p>
<p> </p>
<h1>Co má na zisky vliv</h1>
<p>Na můj web chodí především IT znalí uživatelé. Penetrace AdBlocku tak bude vyšší, než jinde. A pokud ne AdBlocku, tak bannerové slepoty.</p>
<p>Možná by stálo za to ozkoušet více možností umístění reklamy (třeba <a href="http://www.lupa.cz/clanky/jak-pomoci-ab-testovani-zvysit-vynosnost-webu/">A/B testováním</a>) a zjistit, jestli by nefungovala lépe například na spodku článku. Nebo zkusit úplně jiný rozměr či formát reklamy.</p>
<p>Návštěvnost webu není nijak závratná a nemůžu tak počítat s tím, že nízkou cenu za proklik doženu počtem prokliků. Přece jen, témata o kterých píšu nejsou  tak ceněná inzerenty. Pokud máte web o financích, pojištění, účetnictví, nejspíš budete mít zajímavější cenu za proklik.</p>
<p>Mnohem zajímavější příjmy se dají zajistit prodejem reklamy napřímo. Je to ale také úměrně více práce, dohadování se, fakturování, hlídání termínů. Na jiném z mých webů prodávám reklamu napřímo a zisky jsou zhruba 20ti násobné. Ovšem s mnohem větším úsilím. Pokud vás zajímá tohle téma, mkněte na <a href="http://webtrh.cz/">webtrh.cz</a>.</p>
<h1>Účetnictví</h1>
<p>Jestli o reklamách AdSense uvažujete, nezapomeňte, že musíte být plátce DPH. Nebo mít někoho, přes koho to přefakturujete. A ze zisku odvedete daně. Od nového roku by se to snad mohlo maličko zjednodušit i pro neplátce, viz článek: <a href="http://www.podnikatel.cz/clanky/novinka-u-poskytovani-sluzeb-do-eu-uz-se-nebudete-muset-stavat-platcem-dph/">Novinka u poskytování služeb v rámci EU, už se nebudete muset stávat plátci DPH</a>.</p>
<p> </p>
