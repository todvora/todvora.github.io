---
layout: post
title: Život v Rakousku - papírování, náklady na život
date: '2014-08-02 21:09:44'
tags:
- bydlení
- práce
- Rakousko
- úřady
---
Láska k úřadům, formulářům a papírování obecně má v Rakousku zřejmě tradici už od monarchie. Naštěstí jde ruku v ruce s německou spořádaností. A tak jde vše hladce i přes stohy formulářů.

<h2>Anmeldebescheinigung</h2>
<p>V okamžiku, kdy se člověk rozkouká, najde si práci a bydlení a kalendář ukazuje čtvrtý měsíc života v nové zemi, nastává nová etapa papírování. Je třeba zažádat o <a href="https://www.help.gv.at/Portal.Node/hlpd/public/content/12/Seite.120810.html" rel="noreferrer">Anmeldebescheinigung</a> - povolení k trvalému pobytu. Pro občana ze země EU to působí poněkud zvláštně, jde ale především o formalitu. Stačí dokázat, že máte kde bydlet a máte prokazatelné příjmy. Lhůta na vyřízení je mezi 3. a 4. měsícem života v zemi. My byli o něco rychlejší a žádali jsme zhruba dva týdny předem, nebyl to však problém.</p>
<p>O povolení se žádá na úřadě:</p>
<ul class="task-list">
<li>Hejtmanství - Die <a href="https://www.help.gv.at/linkaufloesung/applikation-flow?flow=LO&quelle=HELP&leistung=LA-HP-RL-Fremdenpolizei" rel="noreferrer">Bezirkshauptmannschaft</a></li>
<li>Ve statutárních městech (Statutarstädten): <a href="https://www.help.gv.at/linkaufloesung/applikation-flow?flow=LO&quelle=HELP&leistung=LA-HP-RL-Fremdenpolizei" rel="noreferrer">der Magistrat</a></li>
<li>Vídeň: die <a href="https://www.help.gv.at/linkaufloesung/applikation-flow?flow=LO&quelle=HELP&leistung=LA-HP-RL-Fremdenpolizei" rel="noreferrer">MA 35</a></li>
</ul>
<p><strong>V Salzburgu jde o Bezirkshauptmannschaft</strong>, který je nedaleko hlavního nádraží.</p>
<p>Ke kladnému vyřízení je třeba doložit několik různých dokumentů a zaplatit poplatek 15 Eur:</p>
<ul class="task-list">
<li><a href="https://www.help.gv.at/Portal.Node/hlpd/public/content/99/Seite.990210.html" rel="noreferrer">Meldezettel</a> - doklad o přihlášení k pobytu v místě</li>
<li>Pas nebo občanský průkaz</li>
<li>Doklad o zdravotním pojištění (rakouské, pokud člověk pracuje, české nebo rakouské, pokud nepracuje a platí si sám)</li>
<li>Doklad o příjmech - výplatní páska, ideálně pracovní smlouva (pokud nepracuje, pak potvrzení, odkud má příjmy - třeba že žije s partnerem nebo manželem, který pracuje)</li>
</ul>
<p>Všechny dokumenty jsme předložili a podepsal jsem, že nezajištěnou přítelkyni budu živit já a nikoliv Rakouský stát. Malý zádrhel nastal, když si paní úřednice nebyla jista, zda je v pořádku, když má přítelkyně české zdravotní pojištění (samoplátce, OBZP). Nakonec někde našla, že pokud má občanství a trvalé bydliště v ČR, je to v pořádku.</p>
<h2>Zdravotní pojištění samoplátce v Rakousku</h2>
<p>V rámci povolení k pobytu jsme se tedy byli ptát i na zdravotní pojišťovně, co obnáší převod pojištění samoplátce do Rakouska. Stačí doložit příjmy (stejné jako u Anmeldebescheinigung, takže třeba i potvrzení, že má partner příjmy) a požádat českou pojišťovnu o převod pojištění do zahraničí - formulář 104. Měsíční platba je v podstatě stejná. V ČR cca 1100Kč, v Rakousku 49 Eur. Rozdíl je ale v péči. <strong>S Českým zdravotním pojištěním má člověk nárok na nejnutnější ošetření. S Rakouským na plnou péči a cena je téměř stejná</strong>. Není tak důvod zůstávat u českého, když se žije v Rakousku.</p>
<p>Komunikace s VZP jako vždy zážitek. Každá úřednice chtěla poslat něco jiného, jedna pro jistotu vše v kopii doporučeně do Karlových Varů (dle vzoru - když chci všechno, neudělám chybu, maximálně se to skartuje), jiné stačil vyplněný formulář emailem. Důležité je poslat výpověď českého pojištění dřív, než začne platit Rakouské. Souběh je prý problém. Nechápu proč, detaily například na <a href="http://www.vzp.cz/klienti/informace-a-zivotni-situace/pobyt-v-zahranici/pobyt-v-zemich-evropske-unie" rel="noreferrer">vzp.cz</a>. Všimněte si také povinností po návratu zpět do ČR a implicitního předpokladu, že se člověk vrátí. Takový případný návrat si sakra rozmyslím!</p>
<h2>Jazykové kurzy a příspěvek na vzdělávání</h2>
<p> V Rakousku funguje příspěvek na vzdělávání v kurzech, který lze využít i na jazykové kurzy. Stačí se zapsat do jazykovky, zaplatit a absolvovat. Následně žádáte o proplacení poloviny ceny kurzu. Minimální zaplacená částka musí být 200E, lze využít i na více kurzů. K vyplněnému formuláři se dokládá potvrzení o obsolvování a doklad o zaplacení.</p>
<p>Každá spolková země si to řeší trošku jinak, princip by měl být stejný. Pro Salzburg jsou informace na <a href="http://www.salzburg.gv.at/themen/gs/soziales/arbeit_und_beschaeftigung/bildungsscheck.htm">Bildungsscheck des Landes Salzburg</a>. </p>
<h2>Náklady na život</h2>
<p>Často se mě kamarádi a známí ptají, jestli je v Rakousku draho. Odpovídám, že není, ceny jsou tu rozumné. Občas mě překvapuje, jak draze vychází věci v ČR, v poměru k příjmům. Drahé jsou služby, jako všude v západní Evropě.</p>
<h3>Elektřina</h3>
<p>Přišlo nám první vyúčtování za elektřinu založené na (samo)odečtu elektroměru. Měsíčně spálíme cca 140kWh elektřiny, zálohy byly navýšeny z 20 Eur na reálných 34 Eur. Cena za kWh tedy vychází při současném kurzu na 6.8Kč / kWh. Nijak znatelně víc než v ČR. Platba záloh se nám měsíčně strhává automaticky z účtu (inkaso?).</p>
<h3>Potraviny</h3>
<p>Do Německa to máme z okraje Salzburgu doslova pár kilometrů a na větší nákupy tedy jezdíme tam. Cena se u shodných výrobků pohybuje někdy i o třetinu níže než v Rakousku (srovnávám například Hofer a Aldi, v podstatě stejný řetězec). Z části je to dáno nižší DPH v Německu - 7% oproti Rakouské 10%. Nevím jak maso a uzeniny, nekupuji je a nemám tak o ceně vůbec přehled. Potraviny v Rakousku vychází cenově zhruba jako v ČR (když nepočítáme superlevné nepoživatelné věci z tesca a pod). Rozdíl Rakousko - Německo je tedy asi jako ČR - Německo. Z příhraničí stojí za to na nákup dojet.</p>
<h3>Benzín, nafta</h3>
<p>Autem jezdíme minimálně, když už ale máme tankovat, volíme levnější Rakousko. Cena benzínu je vždy o nějakých 15-20 centů na litru výhodnější ve srovnání s Německem, shodná jako v ČR. Nafta stojí zhruba stejně v ČR, Rakousku i Německu.</p>
<h3>Telefon - operátoři</h3>
<p>Nevolám, nepotřebuji data, vyjmečně pošlu SMSku. V ČR jsem si vystačil s Odepiš od Vodafone. Takže jsem hledal nějakou obyčejnou předplacenou kartu tady. První po ruce byla od A1. A musím říct, že je poměrně drahá. Za SMS do vlastní sítě si účtují 0.4E. Vyjde mě levněji psát si z českého čísla na české v rámci roamingu, než Rakousko-Rakousko. Špatná volba operátora, u Drei by snad měla cena jít u předplacené karty na 0.09 Eur, což by bylo rozumnější, srovnatelné s cenou roamingové SMS regulované EU. Každopádně, cena není vždy tak výhodná, jak se může zdát z diskuzí pod články o předražených službách ČR. Možná, že u neomezených nebo velkooběmových tarifů vychází Rakousko výhodněji.</p>
<p> </p>
