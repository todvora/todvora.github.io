---
layout: post
title: World Usability Day Prague - co se mi líbilo?
date: '2012-11-09 10:28:52'
tags:
- wud
- usability day
- použitelnost
- design
---
Letošní ročník konference o použitelnosti se opravdu povedl. Přednášky zábavné, inspirativní. Protože nedovedu shrnout myšlenky do 140 znaků na twitteru, sepsal jsem moje dojmy, odkazy na zmiňované projekty a videa do krátkého článku.

<h1>Kreativně pojaté pracoviště?</h1>
<p>Pánové z <a href="http://editarchitects.com/">editarchitects</a> povídali o tom, jak upravit pracoviště, aby se člověk cítil líp, kreativně. Pro mě to znamená obklopit se zelení. Jsem ujetej na kaktusy, sukulenty, kytky všeho druhu. A tam, kde pracuju, to vypadá jako v botanický zahradě :-)</p>
<h1>Reklama, technika, dobročinnost</h1>
<p><a href="https://twitter.com/kalimevole">Honza Jelínek</a> předvedl, jak zaujmout. Skoro bych si tipnul, že existuje nepřímá úměra mezi množstvím textu v prezentaci a její zábavností. Nebo že by lidé z reklamy věděli, jak zapůsobit? Ukázal dvě videa, která nutí k zamyšlení. <a href="http://www.youtube.com/watch?v=9KfZ2HlaeT0">Den v kůži bezdomovce(Being Homeless)</a> a Kolik otroků pro Vás pracuje? </p>
<p><iframe src="http://www.youtube.com/embed/ekfBEudw48w" frameborder="0" width="560" height="315"></iframe></p>
<h1>Nebaví vás běhat? Zkuste u toho ještě vypadat jako podivín</h1>
<p>Pokud vás nebaví chodit běhat, lékem by mohla být interaktivní hra, kdy běháním v reálném světě plníte úkoly v tom virtuálním. Ale popravdě, když už vás to nebaví, pomůže, když u toho budete ještě navíc vypadat jako blázen? </p>
<p><iframe src="http://www.youtube.com/embed/l1dSkAJ0eMM" frameborder="0" width="560" height="315"></iframe></p>
<p>Osobně mě technika tahá do přírody při <a href="https://www.geocaching.com/">geocachingu</a>. Jestli u toho taky vypadám jako blázen? Pravděpodobně ano :-)</p>
<h1>Kouzlo doteku</h1>
<p>Co se týče mobilů, jsem konzerva. Můj telefon je letitá <a href="http://www.tomas-dvorak.cz/Adam%20Fendrych">Nokia 6300</a>. A místo tabletu mam netbook postavenej na androidu (<a href="http://pctuning.tyden.cz/hardware/notebooky-pda/20890-toshiba-ac100-androidovy-netbook-za-fantastickou-cenu">Toshiba AC100</a>). Těžko tak mohu posoudit, jestli jsou dotykové displaye zábavné, jak <a href="https://twitter.com/adlo">Adam Fendrych</a> tvrdí. Něco ale bude na tvrzení, že ovládat dotykem je přirozenější, než ovládat myší.</p>
<h1>Uživatelské testy v H1</h1>
<p>Kamila Varadzinová z H1 předváděla, jak v H1 testují použitelnost webů. Často to byl web Vodafone. Zrovna ten mi vadí snad nejvíc ze všech webů, které musím občas navštívit. Jejich samoobsluze říkám 'ajaxové peklo' a než tam něco najdu, mám chuť změnit operátora. Jinak byla videa klasickou ukázkou toho, co všichni čekali. Uživatel píše do vyhledávacího pole seznamu věci jako 'www.vodafone.cz', nikdo nedovede trefit ten správný formát telefonního čísla a podobně. Po dotazu, jaké věkové skupiny se testu účastnili, z Kamily vypadlo, že dva z osmi byli starší, ehm, nad 30. No, všechny nás to stáří ve 30 čeká, já mám ještě 3 roky čas :-)</p>
<h1>Metafory a design</h1>
<p>Je dobré náš obor a jeho problémy připodobnit něčemu, co klient dovede pochopit a zná ze svého okolí. A tak přirovnáváme. Web k plagátu na nástěnce, sitemapu k rozcestníku na turistiký cestě, ukradený fotky na webu k faktuře od profimedie. Přirovnání prostě fungujou a klient má najednou dojem, že ví, o co jde a podle toho se začne chovat. Přednáška perfektní, <a href="https://twitter.com/ondrejvalka">Ondra Válka</a> dovede zaujmout. Opět platila nepřímá úměra s množstvím textu a zábavností přednášky. </p>
<h1>Oční pohyby a odrážkové peklo</h1>
<p>Uf, tahle přednáška toho měla tolik co nabídnout. Ale zvrhla se v <a href="https://twitter.com/OndrejMirtes/status/266499101800148992">odrážkové peklo</a>. Desítky stran, stovky odrážek celkem. Takhe nějak nás mučili ve škole. Přitom perfektní téma. Kdo má zkušenosti s trackováním pohybu očí? Koho by nezajímalo, kam běžně lidi koukají, jak jezdí očima po obrazovce? Pár videí a fotek by to dost oživilo. Odrážky nikoho nebaví. </p>
<h1>V SYMBIU si z práce dělají zábavu</h1>
<p>Další ukázka toho, že lidi od reklamy ví, jak zaujmout. Stačilo několik ukázek aplikací pro pojišťovny. Že je sjednání cestovního pojištění nuda? To jste ještě nezkusili web <a href="http://www.poslimedu.cz/">poslimedu.cz</a></p>
<p><img src="http://www.tomas-dvorak.cz/images/157t.png" alt="Poslimedu.cz" width="546" height="250" /></p>
<p>Takhle to dopadne, když pošlete méďu do Norska.</p>
<p> </p>
<p>Další ukázky práce podobného ražení můžete vidět na <a href="http://nebudjarda.symbio.cz/">nebudjarda.symbio.cz</a>, <a href="http://www.kufrovana.cz/">kufrovana.cz</a> nebo <a href="http://www.chuckville.com/">chuckville.com</a>. Práce nemusí být vopruz. Dělejte to tak, ať to baví vás i klienty. Inspirujte se u <a href="http://www.symbio.cz/">symbio.cz</a>.</p>
<h1>Aplikace pro rozpoznávání řeči</h1>
<p>Známe Siri z iPhonů, známe hlasové vyhledávání z Googlu. Kde všude si dovede představit ovládání hlasem? A jaké má problémy? Na obojí by bylo tolik odpovědí, že bych musel předvést svou verzi odrážkového pekla. Tak se raději mrkněte na blog <a href="http://jsedivy.blogspot.cz/">jsedivy.blogspot.cz</a>.</p>
<p> </p>
<h1>Konference samotná</h1>
<p>Organizace konference byla perfektní. Odnesl jsem si spoustu nápadů, ukázek, že jde věci dělat jinak, zábavně. Vstup, káva, oběd zdarma? Díky i <a href="http://www.tuesday.cz/akce/world-usability-day/partneri/">sponzorům</a> akce :-) Místo závěrečného rautu párky s hořčicí. Na škole jsme tomu říkali <a href="https://www.google.cz/search?q=fav%C3%A1ck%C3%A9+j%C3%ADdlo">FAVácké jídlo</a>. Skvělej nápad! Rád jsem se účastnil a děkuji všem, kdo se na pořádání akce podíleli. </p>
<p>Web: <a href="http://www.tuesday.cz/akce/world-usability-day/">http://www.tuesday.cz/akce/world-usability-day/</a></p>
<p>Souhrn prezentací na slideshare: <a href="http://www.slideshare.net/sigchi">http://www.slideshare.net/sigchi</a></p>
<p>Fotky: <a href="http://t.co/pxWM87Pk">http://t.co/pxWM87Pk</a></p>
<p>Twitter: <a href="https://twitter.com/search/realtime?q=%23wudprague&src=hash">https://twitter.com/search/realtime?q=%23wudprague&src=hash</a></p>
