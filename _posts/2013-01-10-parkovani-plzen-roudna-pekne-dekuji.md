---
layout: post
title: Parkování Plzeň Roudná - pěkně děkuji
date: '2013-01-11 09:42:07'
tags:
- Parkování plzeň
- parkovací zóna Roudná
- Parking Plzeň
---
Do nového roku nám Plzeň nadělila krásný dárek. Rozšířila parkovací zóny na Roudnou. Prý ve snaze pomoci místním. Městská policie už stihla rozdat pokutové lístky a nasrat všechny, kdo tu parkují.

<h2>Co to do háje má bejt?</h2>
<p><img style="float: right; margin: 10px;" src="/images/264.jpg" alt="Parkovací zóna Plzeň Roudná" width="200" height="271" /></p>
<p>Bydlím v Plzni na Roudné. Vcelku nezajímavá čtvrť vedle centra. Lidé si zvykli nechávat tu auto, když jdou do města. Je mi to šumák, ať si každej parkuje kde chce. Místo tak jako tak vždycky najdu. Dříve jsem bydlel na Borech a parkovat tam bylo utrpení, Roudná je oproti tomu pohoda. Tedy byla. Do doby, než se město rozhodlo, že situaci vyřeší (čti vytříská nějaký prachy navíc).</p>
<p>Od 2.1.2013 zavedli v řadě ulic této čtvrti rezidenční zóny. Slušně nám to <a href="http://umo1.plzen.eu/aktuality/od-ledna-se-vydavaji-parkovaci-karty-do-oblasti-roudne.aspx">oznamují</a> 4.1.2013 na zapadlé stránce městského obvodu Plzeň jedna. Už 9.1. mám za oknem lístek od městské policie, že jsem svým parkováním spáchal přestupek. Ani jsem si nevšiml nových značek a už musím na policii, super. </p>
<p>Naštěstí je MP rozumná a pokutu mi nedala žádnou, prý to dva týdny tolerují.</p>
<p>Pokud jste dostali za stěrač taky takovej lístek, doporučuju tam zajít a v klidu to vyřešit. Dost možná, že když ho hodíte do koše, nestane se nic. Mě se ta nejistota nelíbila, tak jsem to šel řešit hned. A nakonec to bylo bez pokuty.</p>
<p>Tím mám po problému s pokutou a můžu se pustit do psaní článků a pokusu o prodej auta, který už nemám kde parkovat. Mimochodem, jak se řeší situace, kdy značku umístí později, než já zaparkuji auto? Od nového roku jsem ještě nikam nejel. </p>
<h2>Rezidenční karta? Nemám nárok.</h2>
<p>Abych získal parkovací kartu, musím zde mít nemovitost, firmu, nebo trvalé bydliště. Nesplňuji ani jedno, mám jen byt v pronájmu. Není tedy cesty, jak bych parkovací kartu získal. Zřejmě si můžu kupovat parkovací lístky (hned po tom, co bude kde, automaty ještě nejsou). Nebo si najít jiný byt či prodat auto. A pak se stěhujte za prací. Pražáci s jejich zónama asi vědí svoje. </p>
<h2>Co na to místní?</h2>
<p>Ptal jsem se firem v okolí, jak se nová pravidla parkování zamlouvají. Také dostali pozdrav od městské policie a budou muset za firemní kartu zaplatit 7000Kč na rok a stejně jim to negarantuje vůbec nic, žádné volné místo být nemusí. Krom toho se karta váže na jednu SPZku a auto musí být přihlášeno k podnikání (tedy silniční dani). Nápad se nelíbí nikomu z dotázaných a rozhodně nikdo takovou věc nechtěl. Ti, co tu mají trvalé bydliště mohou jít pěkně požádat Parking Plzeň, ať jim vystaví kartu za 700Kč ročně. Třeba na ní budou mít nárok, já nemám.</p>
<p><img src="/images/265.jpg" alt="Parkovací zóna Plzeň Roudná " width="333" height="250" />   <img src="/images/267.jpg" alt="Městská policie Plzeň - výzva" width="188" height="250" /></p>
<h2>Abych jen nenadával</h2>
<p>Všechno zlé je k něčemu dobré. Dostal jsem vlastně šanci oživit můj, poněkud odložený projekt. Už déle běží na adrese <strong><a href="http://www.parkovanizdarma.cz/">www.parkovanizdarma.cz</a></strong></p>
<p>databáze parkovišť a míst, kde lze odložit auto beztrestně a gratis. Bude třeba web dodělat, zaktualizovat, nafotit parkoviště. Budu bojovat tak, jak dovedu.  </p>
<p>Navíc je to ten správný impuls proto, abych se zbavil auta. Mám to v plánu už dýl, ale teď konečně mám důvod jak se patří. </p>
<h2>Proč to všechno dělají?</h2>
<p>Prachy. Nejde vůbec o to udělat službu obyvatelům. Jak taky, když přijedou večer z práce, místa je všude dost. Takhle za něj budou muset navíc zaplatit. Na Roudné sídlí řada firem. Pokud chtějí parkovat svým autem u sídla firmy, za každé jedno auto odvedou městu 7000Kč ročně. Nedaleko je nově postavený parkovací dům Rychtářka, který se už dlouhou dobu město snaží naplnit. Stál stovky milionů a nikdo tam neparkuje. To vypadá dost blbě. Takže vyhnat lidi parkující na Roudný zapadá do konceptu natlačit je do parkhausu. Aby se konečně po takový době ukázalo, že ty stovky milionů nevyhodili z okna (zlý jazykové tvrdí, že metr čtvereční parkovacího místa v parkovacím domě stál víc, než metr v bytě novostavby).</p>
<p>Další slušné příjmy generují pokuty, botičky, parkovací lístky, odtahy aut. V tom umí Parking Plzeň s MP chodit výborně.</p>
<h2>Anketka na konec</h2>
<p>Týká se vás parkování na Roudné? Zahlasujte mi prosím, ať mám představu, jak problém vidí další lidé. Mockrát díky. </p>
<p><iframe src="https://docs.google.com/spreadsheet/embeddedform?formkey=dGw1YVBZNTdENVpnVzRxXzZXcVVkOVE6MQ" frameborder="0" marginwidth="0" marginheight="0" width="500" height="300">Načítání...</iframe></p>
<h2>Moje názory</h2>
<p>Článek vyjadřuje jen moje názory a myšlenky. Pokud se vám to nelíbí, můžete nesouhlasit, ale to je asi tak všechno, co s tím můžete dělat :-)</p>
<p>Nejvíc mě štve ta lež, pokrytectví. Město tvrdí, jak chce pomoct obyvatelům Roudný a přitom jde jen o prachy a kšefty. Místním akorát zvýšili náklady na bydlení a podnikání. Za takovou pomoc tedy uctivě děkuji.</p>
<p>A když už mám tu možnost vyjádřit takhle svůj názor, byla by chyba to neudělat. </p>
