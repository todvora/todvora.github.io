---
layout: post
title: Má první přijatá zpráva v datové schránce a hned omyl
date: '2012-06-29 10:55:47'
tags:
- datové schránky
- ministerstvo vnitra
- datová zpráva
- omyl
---
Protože se dlouhodobě zdržuji mimo trvalé bydliště, zavedl jsem si datovou schránku. Nerad bych prošvihl termín vyzvednutí doporučené zásilky a kvůli tomu si zadělal na problémy. Po zhruba roce mi dorazila do datové schránky první zpráva - a vůbec nebyla určena mě?!

<p>Včera mi přišla první zpráva do datové schránky. Celý nedočkavý se přihlašuju, čekám nějakou hodně špatnou věc aby mi zkazila jinak perfektní den a ... zpráva není pro mně. Cože?</p>
<p>Městský úřad Znojmo, obor výstavby mi píše, že udělují souhlas s provedením stavby. Jenže já jsem z druhého konce republiky, ve Znojmě jsem nikdy nebyl a rozhodně jsem o nic takového nikdy nežádal.</p>
<p>Když jsem se začetl do přiloženého dokumentu, zjistil jsem, že má být doručen také Tomáši Dvořákovi, ale s úplně jinou adresou, datem narození a identifikačním číslem. Na úřadě při výběru příjemce tedy zřejmě odkliknuli prvního Tomáše Dvořáka, co našli a tomu to odeslali. </p>
<p>Volám tedy na úřad (telefonní číslo je vytištěno na dokumentu) a paní mi oznamuje, že jsem dnes už několikátý, kdo jim volá že odeslali dokumenty kam něměli a že datové schránky jim zlobí. Vidím jen dvě možnosti, jak k chybě může dojít. Buď se špatně doručují zprávy, to ale důrazně <a href="http://www.mvcr.cz/clanek/system-datovych-schranek-je-spolehlivy-a-funguje-bez-problemu.aspx">dementovalo ministerstvo vnitra</a> nebo došlo k lidské chybě.</p>
<p>Ve zprávě z ministerstva vnitra však konstatují, jak snadné je vybrat a ověřit příjemce:</p>
<p><em>Datové schránky umožňují velmi jednoduchou, jednoznačnou a naprosto dostačující identifikaci adresáta - v případě fyzických osob podle jména, příjmení, adresy trvalého bydliště, data a místa narození, v případě podnikajících fyzických osob navíc ještě podle IČ.  </em></p>
<p><em><br /></em>﻿V mém případě sedělo jméno, nic víc. Adresa trvalého bydliště, datum narození i IČ bylo zcela jiné. Kontrola však mohla být velmi snadná, celé údaje přijemce jsou uvedeny v přiloženém dokumentu, co mi zaslali ze stavebního odboru.</p>
<p>Ve zprávě ministerstva o bezpečnosti a funkčnosti datových schránek se dále píše:</p>
<p><em>Ministerstvo vnitra nijak nezlehčuje problém, jakkoliv ojedinělý, nesprávně doručených zpráv  a považuje ho rovněž za velmi vážný.</em></p>
<p><em><br /></em>﻿Zřejmě nejde o ojedinělý problém, když se na obor výstavby ve Znojmě jen včera obracelo několik omylem obeslaných. </p>
<p>Celou věc jsem dořešil tak, že jsem si našel správného příjemce a přeposlal jsem mu emailem obsah zprávy. Jen mě tak napadá, co když kolují zprávy adresované mě po cizích datových schránkách?!</p>
<p>Odkazy:</p>
<p><a href="http://www.mvcr.cz/clanek/system-datovych-schranek-je-spolehlivy-a-funguje-bez-problemu.aspx">http://www.mvcr.cz/clanek/system-datovych-schranek-je-spolehlivy-a-funguje-bez-problemu.aspx</a></p>
<p><a href="http://www.lupa.cz/clanky/datove-schranky-co-delat-kdyz-omylem/">http://www.lupa.cz/clanky/datove-schranky-co-delat-kdyz-omylem/</a></p>
