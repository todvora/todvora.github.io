---
layout: post
title: Zkomplikuje zákazníkovi odchod, jak jen to jde
date: '2013-05-15 22:34:12'
tags:
- customer experience
---
Zákazníka je třeba udržet si všemi dostupnými prostředky. Čím víc mu zkomplikujete odchod, tím větší je šance, že zůstane vaším klientem a bude vám dál platit.

<p>Ne, nemyslím to vážně. Myslím si přesný opak. V poslední době jsem narazil na několik různých služeb, kde se mě společnost snažila udržet maximálním opruzem při rušení služby. Stejně jsem odešel a budu si to dlouho pamatovat. </p>
<h2>Mistrem opruzu - finanční instituce</h2>
<p>Nejmazanější techniky, jak pekelně znepříjemnit zákazníkovi život, si vypracovaly finanční instituce. Banky, pojišťovny, spořitelny. </p>
<p>Nic mě nenaštve tak, jako když nemám možnost sám rozhodovat o svých službách a penězích. Zkusili jste zrušit havarijní pojistku na auto měsíc před jejím výročím? Ono to nejde, v podmínách mají, že nejpozději šest týdnů před automatickým obnovením smlouvy. Zřejmě tak hloupej termín, abyste na něj tuplem zapomněli a propásli ho. A já tak nedokážu zrušit havarijní pojištění když už ho nechci. Není cesty. Moje chyba, že jsem nějaké vůbec uzavíral.</p>
<p>Další krásnou ukázkou je stavební spoření. Co takhle ukončit stavební spoření před vypršením šestileté lhůty? Odměnou vám budiž pokuta vypočtená z cílové částky (ne fixně, z toho, kolik chcete naspořit). Při 300 000Kč cílové částky to u Wustenrot dělá pěkných 2700 Kč za to, že mi vrátí moje peníze. A při takhle nastavené pokutě za ukončení se hned snáz účtují poplatky. Za vedení, za výpis. Vždyť vy to spoření jen tak nezrušíte, tak se vztekejte. Některé stavební spořitelny vás  jako třešínku na dortu nechají na peníze čekat celé tři další měsíce. </p>
<p>Zahrát mi na nervy se povedlo i Komerční bance. Ti mají v zásobě hned několik triků. Třeba můj oblíbený s domovskou pobočkou. KB má pobočku na každém rohu, ale kdykoliv něco chcete, odkazují vás na tu domovskou - tu, kde jste si účet před lety zřídil. V době internetu a nonstop propojení všeho je mi záhadou, proč nejsou schopni nic vyřídit na kterékoliv pobočce a nutí mě jezdit 100 km daleko. Když chcete zrušit účet, musíte to také provést na svojí domovské pobočce. Nebo laskavě zažádat o změnu domovské pobočky na tu, kde zrovna sedíte. To trvá tak 14 dní, když se zadaří. Pak můžete v rušení pokračovat. Další měsíc, dva. Moje trable s rušením účtu u KB jsem popsal v <a href="/posts/jak-jeste-vic-znechutit-odchazejiciho-zakaznika-banky">článku již dříve</a>. </p>
<h2>Co si z toho odnesu?</h2>
<p>Já vím, že jsem se všema těma nesmyslama souhlasil už, když jsem službu zřizoval. Jen mě to tenkrát nenapadlo. Chybama se člověk učí a za chyby se platí.</p>
<p>Teď už vím, že nikdy víc nechci být klientem KB, Kooperativy ani Wustenrot. To, jak se firma doopravdy chová zjistíte až, když chcete ukončit službu. Zavaříte mi to, jak jen je možné? Buďte si jisti, že si to budu pamatovat a už nikdy se nevrátím.</p>
<p> </p>
