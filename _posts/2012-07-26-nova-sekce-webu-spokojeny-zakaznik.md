---
layout: post
title: Nová sekce webu - spokojený zákazník
date: '2012-07-26 09:01:03'
tags: []
---
Už dlouho přemýšlím, že bych začal psát o firmách a živnostnících, se kterými jsem byl velmi spokojen. Většinou se jedná o opraváře aut, pneuservisáka v garáži u rodinného domu, malou půjčovnu lodí a podobně. Ti lidé odvádí perfektní práci za velmi rozumné peníze. Často nemají ani svůj web, není kde jim napsat spokojený komentář.

<p>Je mi jasné, že to bude vypadat jako jedna velká reklama. Není to pravda. I když je lepší na webu nevěřit ničemu. Jako doporučená četba na téma recenze na českém internetu například článek na lupě - <a href="http://www.lupa.cz/clanky/pomluvy-s-r-o-dobyvaji-cesky-internet-dejte-si-pozor-komu-verite/">Pomluvy s.r.o. dobývají český internet, dejte si pozor, komu věříte</a>.</p>
<p>Napadlo mě využít web <a href="http://www.nejremeslnici.cz/">nejremeslnici.cz</a>. Ale komentáře tam na mě nepůsobí moc důvěryhodně. Předem mám tendenci považovat je za samochválu, případně pomluvy konkurence. Proto budu psát vše sem, na svůj web pod svým jménem. Protože si za svým názorem stojím.</p>
<p>Informace v sekci "Spokojený zákazník" tak prosím berte jako mé poděkování a pokus o doporučení šikovného řemeslníka nebo prodejce. Takové hledám roky, metodou pokus omyl. Dá velkou práci najít někoho, koho práce baví a odvádí jí svědomitě a ne jen za účelem zisku.</p>
<p>Nepište mi prosím, abych sem zařadil zrovna vás nebo vašeho klienta. Nejedná se o katalog firem, databázi SEO odkazů ani obchod formou služba výměnou za pochvalný článek. </p>
<p>Děkuji.</p>
