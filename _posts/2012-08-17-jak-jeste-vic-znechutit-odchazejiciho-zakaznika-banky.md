---
layout: post
title: Jak ještě víc znechutit odcházejícího zákazníka banky
date: '2012-08-18 07:49:50'
tags:
- banka
- zrušení účtu
- internetové bankovnictví
- poplatek
---
Jsem dlouholetým klientem jedné z těch velkých bank, co u nás působí. A protože se banka chová hůř a hůř, rozhodl jsem se jí před několika měsíci vyměnit za novou, internetovou, bezpoplatkovou. Nevěřili byste, jaké obstrukce se dají vymyslet, aby mi to rušení účtu pořádně znepříjemnili.

<p>V bance, kterou popisuji, mám účet zhruba 10 let (koho by zajímalo o jaké bance mluvím, ať skočí rovnou na tu tučnou část uprostřed článku). Tehdy zakládaný jako studentský. Poslední čtyři roky jsem na něj posílal veškeré příjmy z podnikání a práce vůbec.  A banka mě za to náležitě trestá poplatky a časem zabitým běháním na pobočku.</p>
<p>Po všech problémech jsem si zřídil účet jinde a chvíli je provozoval paralelně. Teď nastal čas účet zrušit. A tady začíná ta správná tragikomedie.</p>
<ul>
<li>Účet smíte zrušit jen na své domovské pobočce (proboha proč?)</li>
<li>O změnu domovské pobočky se žádá a trvá to minimálně týden (to jako fyzicky někdo dojede pro moje data do toho  Chebu?)</li>
<li>Nesmíte mít na cestě novou platební kartu (to neva, že ji stejně nikdy neuvidíte a ty současné ještě platí)</li>
<li>Musíte 30 pracovních dní čekat, než si uráčí strhnout z účtu pár korun na doplacení starého úvěru (hloupost z mládí, zbytečně velké a uchlastané auto)</li>
<li>Po odevzdání karet čekáte dalších minimálně 30 dní než je možné účet uzavřít.</li>
</ul>
<p>To nežertuju, všechno tohle mi včera řekli (rušili jsme ve skutečnosti účty dva, můj a přítelkyně. Já musím čekat na doplacení úvěru, ona na karty, které nikdy neuvidí).</p>
<p>Nikoho ani maličko nezajímá, proč účet rušíte, s čím jste nespokojeni, případně jestli není nějaká možnost, co změnit, abyste zůstal. Zato mají 100+1 variant, jak vám celý proces pořádně znepříjemnit a protáhnout. To víte, poplatek za vedení účtu, poplatek za položky, poplatek za vedení úvěru, úroky z úvěru, ono to ještě pár stovek dá, tak co nepodojit a nenasrat klienta) </p>
<p><strong>Takže, milá <a href="http://www.pooh.cz/a.asp?a=2017804">ojebanko</a> (hele, už umí redirect), buď si jista, že jsem s tebou nadobro skončil a už nikdy s tebou nechci mít nic společného.</strong> Takové chování mi nejvíc připomíná UPC (ti taky dovedou zrušení smlouvy řádně opepřit). </p>
<p>A protože tohle je můj web, můj článek a moje názory, napíšu i, kam jsem přešel: k <a href="http://www.mbank.cz/">mBank</a>. Jednoduché čisté internetové bankovnictví. Zřízeno přes internet, karta poštou během pár dní. Za několik měsíců intenzivního používání účtu i karty ani koruna za jakýkoli poplatek. Takhle to má vypadat!</p>
<p>Nakonec několik bodů, proč mě KB definitivně znechutila a donutila jít od nich ke konkurenci:</p>
<ul>
<li>Studenstký účet mi překlopili na běžný (a přes jejich ujištění o tom, jak bude i nadále zdarma, vyjde na minimálně 100Kč měsíčně - poplatek za vedení, poplatek za položky atd)</li>
<li>K již nestudentskému účtu mi vydali automaticky dvě nové platební karty. Studentské karty. A takové jsou k nestudentským účtům zpoplatněny 500Kč. Přestože jiný typ dávají zcela zdarma a mě je šumák, jestli mam visu nebo mastercard.</li>
<li>Kvůli vydání té zpoplatněné karty jsem musel 5x jít fyzicky na pobočku. Jednou na svou domovskou (100km daleko) a 4x na tu, co mám v místě, kde žiju. Karty jsem dostal po 3 týdnech od vypršení těch původních, 6 týdnech od prvního pokusu o jejich získání.</li>
<li>Relativně jednoduché bankovnictví mi vyměnili za AJAXovou mrchu, co funguje jak kdy a nevyznám se v ní ani trochu.</li>
<li>Poplatek mají snad na každou akci s účtem, některé opravdu luxusní (výběr v cizině, převod peněz v SEK)</li>
<li>Chování pracovníků na přepážkách v Plzni je snad ještě horší než chování na registru vozidel, sociálce a zdravotní pojišťovně dohromady. Přijdete, všichni se tváří že pilně pracují (tlučou do klávesnic). Když se zeptáte, kam jít, přehazují si vás jak horký plesnivý brambor a tváří se u toho velmi, velmi znechuceně.</li>
</ul>
<p>Až si budete někde zakládat účet, zjistěte si nejdřív, jak se banka chová k odcházejícím klientům. Nejpíš vám to napoví mnohem víc než to, jak se chová ke klientům novým. </p>
