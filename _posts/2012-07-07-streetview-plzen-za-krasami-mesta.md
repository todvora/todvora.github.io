---
layout: post
title: Streetview Plzeň - za krásami města
date: '2012-07-07 15:41:13'
tags:
- streetview
- plzeň
- kulturák
- bory
- pivo
- pilsner
---
Když už nám Google nasnímal Plzeň - budoucí hlavní město kultury a především hlavní město piva,  neodolal jsem a udělal několik zajímavých nebo typických fotek Plzně. 

<p>Nechte se na malý okamžik pozvat na prohlídku historického města Plzně. Během jízdy nevyhazujte odpadky z okna a celou dobu zůstaňte připoutáni.</p>
<h2>1. zastavení - nejznámější symbol města - brána pivovaru Plzeňský Prazdroj</h2>
<p>Na pivo si tu opravdu potrpíme, hospodu máme na každém druhém rohu a značnou plochu města zabírá soustava pivovarů Prazdroj - Gambrinus. Pivo chutná všem obyvatelům, bez rozdílu věku, pohlaví, společenského postavení. To jediné pravé - Pilsner Urquell je však vyhrazeno movitějším, <a href="http://www.thepub.cz/plzen/napojovy-listek/"> stojí více než benzín</a> či obyčejné víno.</p>
<p><img src="/images/114.png" alt="Brána Plzeňského pivovaru" width="550" height="300" /></p>
<p> </p>
<h2>2. zastavení - Kulturák za pět dvanáct</h2>
<p>Když se Plzeň stala Evropským hlavním městem kultury 2015, bylo jasné, že se musí přejít od slov k činům. Prvním krokem bylo <a href="http://www.apb-plzen.cz/demolice-kulturniho-domu-v-plzni">zbourání Kulturního domu</a>. V současnosti je z Kulturáku už jen hromada suti a na plánech se rýsuje nové, skvělé, lesklé a barevné <a href="http://www.corsoamericka.cz/">nákupní centrum</a>. </p>
<p> <img src="/images/106.png" alt="Kulturák Plzeň - za pět minut dvanáct" width="550" height="300" /></p>
<h2> </h2>
<h2>3. zastavení - bezpečné město</h2>
<p>V Plzni je obecně klid a pohoda, minimum zločinů, proto policii najdete s největší pravděpodobností v McDrive na Roudné. Kdo místo zná, ví, že je střeženo minimálně stejně, jako věznice na Borech.</p>
<p><img src="/images/107.png" alt="McPolicie" width="550" height="300" /></p>
<p>Pozor, nepleťte si Borskou věznici s vysokoškolskými kolejemi a pokud vás nebudou chtít pustit dovnitř, nesnažte se prorazit zeď ani hlavou, ani <a href="http://www.novinky.cz/krimi/260065-proboural-se-do-veznice-ted-tam-stravi-tri-roky.html">vozem</a>. Autem to sice jde, nejspíš tam pak ale zůstanete déle, než jste zamýšleli :-)</p>
<p><img src="/images/116.png" alt="Borská věznice" width="550" height="300" /></p>
<p>Největší zlo v Plzni je automobilová doprava a parkování. Naštěstí Městská Policie koná dnem i nocí a situaci řeší ke spokojenosti obyvatel a především městské kasy.</p>
<p><img src="/images/108.png" alt="Městská policie" width="550" height="300" /></p>
<p> </p>
<h2>4. zastavení - Martinská ulice, ukázka zkrášlování centra</h2>
<p>V centru města se má hlavně procházet, kochat, odpočívat a užívat si klidu. Tak se z Martinské ulice, kdysi klasické silnice stala pěší zóna. Změnil se povrch, funkce, dopravní značení. Jen ta doprava tam nějak dodnes zůstala a ulice je spíš silnice/parkoviště. První fotografie je z roku 2009, druhá 2011.</p>
<p><img src="/images/113.png" alt="Martinska 2009" width="550" height="300" /></p>
<p><img src="/images/112.png" alt="Martinska 2011" width="550" height="300" /></p>
<h2>5. zastavení - Škodovka, dominanta města</h2>
<p>Škodovku nemůžete minout, ať už přijíždíte do Plzně od Rozvadova, jedete k univerzitě, za nákupy na Borská pole. </p>
<p><img src="/images/109.png" alt="Škodovka - čerstvý vzduch" width="550" height="300" /></p>
<h2>6.  zastavení - Plzeňské kravičky</h2>
<p>Jedno z mála optimistických zastavení v dnešním výletu. Součástí kultury města jsou <a href="http://www.kravicky.unas.cz/">Kravičky</a>. Najdete je na zdech domů, dálničních přivaděčích, podchodech, nadchodech, přechodech. Ta na fotografii je v zajetí reklamních poutačů u Tesca na Rokycanské. Kravičky v Plzni si žijí vlastním životem, bez ohledu na to, co vidí okolo sebe.</p>
<p><img src="/images/105.png" alt="Plzeňské kravičky" width="550" height="350" /></p>
<h2> </h2>
<h2>Zastavení poslední a definitivní</h2>
<p>Všechna ta přemíra hovězího, piva, automobilismu a čerstvého vzduchu může mít jen jeden následek...</p>
<p><img src="/images/110.png" alt="Světlu vztříc" width="550" height="300" /></p>
<p>A pokud jste přesvědčení, že vaším cílem není jít Světlu vztříc, můžete už jen doufat, že si pro vás přiletí z jiné galaxie.</p>
<p><img src="/images/111.png" alt="Ufo%3F" width="550" height="300" /></p>
<p> </p>
<p>Děkujeme vám za návštěvu a budeme se těšit zas někdy, u sklenice vychlazeného piva.</p>
