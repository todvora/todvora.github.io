---
layout: post
title: Jak se vzdělávat a neutratit ani korunu?
date: '2014-01-20 11:51:13'
tags:
- vzdělávání
- elearning
image: /images/404.png
---
Když se podíváte na tradiční nabídku školení, zjistíte, že jednodenní kurz stojí několik tisíc, vícedenní třeba i desítky tisíc korun. Pokud vás na školení nepošle firma, sami si ho asi nezaplatíte. Naštěstí existuje dostatek možností, jak se dobře vzdělávat a neutrácet nic nebo jen pár stokorun.

<p><br /><img style="float: right; border: 1px solid #e3e3e3; background-color: white; margin: 10px;" src="/images/404.png" alt="online vzdělávání" width="262" height="178" /></p>
<div>
<h2>Online kurzy</h2>
<p>Mnoho univerzit a institucí sdílí kurzy na internetu. Můžete studovat kurzy na Stanfordu, Yale, Harvardu, Berkeley, MIT a přitom sedět v pohodlí svého domova. Online kurzy jsou snadná možnost, jak se vzdělávat sám, v čase, který se vejde do vašeho plánu a navíc neutratit ani korunu. </p>
<p>Nejde přitom jen o počítačové kurzy. Na výběr je business a management, historie, právo, matematika, fyzika, zdravá výživa, umění a řada dalších témat. </p>
<p>Kurzy běží většinou 6-8 týdnů a zaberou několik hodin týdně. Každý týden je zpřístupněna nová sada přednášek - videí a prezentací. Pochopení látky z aktuálního týdne prokážete splněním domácího úkolu. Na konci kurzu pak absolvujete záverečný test. Když se povede získat dostatek bodů, obdržíte následně certifikát o absolvování kurzu. </p>
<p>Nejpopulárnější servery s nabídkou online kurzů jsou:</p>
<ul>
<li><a href="https://www.coursera.org/">Coursera.org</a></li>
<li><a href="https://www.edx.org/">Edx.org</a></li>
<li><a href="https://www.udacity.com/">Udacity.com</a></li>
</ul>


<h2><img style="float: right; border: 1px solid #e3e3e3;" src="/images/405.png" alt="duolingo" width="220" height="199" /><span style="font-size: 1.5em;">Jazyky v mobilu</span></h2>
<p>Pokud umíte anglicky a chcete se naučit další cizí jazyk, nepřehlédněte <a href="http://www.duolingo.com">Duolingo</a>. Zábavnou formou se naučíte gramatiku, slovíčka ale i poslech a výslovnost. Navíc můžete soutěžit s přáteli a sledovat navzájem své skóre a postup lekcemi. Studium tak není nuda, ale hra.</p>
<p>Vybrat si můžete ze španělštiny, francouzštiny, italštiny, němčiny a portugalštiny.</p>
<p>Program má velmi pěkně zpracované mobilní aplikace pro Android a iPhone (zdarma a bez reklam). Můžete tak studovat i cestou do práce při čekání na zastávce.</p>
<p> </p>
<p> </p>
<img style="float: right; border: 1px solid #e3e3e3; background-color: white; margin: 10px;" src="/images/407.jpg" alt="naučmese" width="160" height="160" />
<h2>Naučme se naživo<span style="font-size: 10px;"> </span></h2>
<p>Když chcete raději lektora vidět na živo, nejen z monitoru, a nějaká ta koruna se najde, neměli byste přehlédnout <a href="http://www.naucmese.cz/">Naučmese</a>. Jde o český projekt a české lektory, kteří vyučují možná i ve vašem městě. A když vás <a href="http://www.naucmese.cz/">Naučmese</a> chytne, můžete se stát nejen studentem, ale i učitelem.</p>
<p>Kurzy jsou většinou plánovány na několik hodin a cena se pohybuje v rozmezí několika stokorun, někdy stačí zaplatit lektorovi oběd. Témata jsou velmi různorodá, vybírat můžete z osobního rozvoje, gastronomie, kreativity, techniky a mnoha dalších oborů. </p>
<p>Několik zajímavých kurzů, na které se můžete přihlásit:</p>
<ul>
<li><a href="http://www.naucmese.cz/kurz/travel-hacking-jak-na-levne-letenky-a-ubytovani">Travel Hacking: Jak na levné letenky a ubytování?</a></li>
<li><a href="http://www.naucmese.cz/kurz/trenink-parkovani-pro-zacatecniky">Trénink parkování pro začátečníky</a></li>
<li><a href="http://www.naucmese.cz/kurz/vegetarianstvi-pro-zelenace">Vegetariánství pro zelenáče</a></li>
<li><a href="http://www.naucmese.cz/kurz/jak-si-hledat-a-najit-zamestnani">Jak si hledat a najít zaměstnání</a>  </li>
</ul>
<p>Jak vidíte, není to standardní firemní nuda a témata jsou opravdu pestrá. </p>
<p> </p>
<p> </p>
<img style="float: right; border: 1px solid #e3e3e3; background-color: white; margin: 10px;" src="/images/406.png" alt="khanova škola" width="300" height="69" />
<h2>Khanova škola<span style="font-size: 10px;"> </span></h2>
<p>Možná nepotřebujete certifikáty, nechcete týden co týden plnit domácí úkoly a skládat závěrečný test. Třeba si chcete jen doplnit znalosti z matematiky nebo fyziky, které vám na škole utekly. Pustit si video a naučit se něco nového. Pro radost z učení se.</p>
<p>A přesně tak funguje <a href="https://khanovaskola.cz/">Khanova škola</a>. Stačí si vybrat téma a spustit video. Přes sto přednášek je nadabováno do češtiny, více než tisíc videí opatřeno českými titulky. </p>
<p>Jak a proč Khanova škola vznikla si přečtěte na <a href="http://cs.wikipedia.org/wiki/Khan_Academy">wikipedii</a>. A nebo se hned pusťte do učení na <a href="https://khanovaskola.cz/">khanovaskola.cz</a>.</p>
<p> </p>
<p>Jaké máte se vzděláváním zdarma nebo za pár korun zkušenosti? Máte další tipy, kde se naučit něco nového? Podělte se prosím v komentářích pod článkem.</p>

</div>
