---
layout: post
title: Jak nefunguje vyhledávání v datových schránkách
date: '2012-08-21 14:19:25'
tags:
- datové schránky
- vyhledávání
- mvčr
- datová zpráva
image: /images/141.jpg
---
Po dlouhé době se do datových schránek dá dostat z libovolného systému a prohlížeče. Takže jsem se mohl konečně pustit do zkoumání funkcí DS. Chtěl jsem odeslat testovací datovou zprávu a zjistil jsem, že je vlastně nemožné najít příjemce. Jediná cesta je znát to správné ID datové schránky. A ani potom nic nepošlete...

<p><img style="float: right; border: 1px solid #E5E5E5; margin: 5px 15px;" src="/images/141.jpg" alt="datové schránky - logo" width="250" height="141" />Zkoušeli jste  v datové schránce někdy vyhledat příjemce zprávy? Je to naprosto nepoužitelné a nefunkční (nevím, jestli to vůbec před aktualizací datových schránek fungovalo). Podle jména, názvu firmy, IČ v rozhraní DS nenajdete vůbec nic. Udělal jsem několik screenshotů, jak jsem se pokoušel hledat a našel kulový. Jako jediná varianta, jak dohledat příjemce zprávy, se mi osvědčilo vyhledávání na <a href="http://seznam.gov.cz/ovm/welcome.do?ref=obcan">seznam.gov.cz</a>. To opravdu vyhledává. Nalezené ID schránky si zkopírovat a zadat v systému DS do příjemce datové zprávy. A i potom se dějí zvláštní věci. Ostatně, posuďte na obrázcích níže sami, zda vám to dává smysl.</p>

<h2> 1) Vyhledávání podle jména</h2>
<p><img src="/images/135.png" alt="Vyhledávání podle jména" width="700" height="525" /></p>
<p>Podle svého jména jsem nenalezl vůbec nic. Přesto, že datových schránek na jméno <a href="http://seznam.gov.cz/ovm/searchList.do?ref=obcan&amp;start=null&amp;searchCriterium=ovm_name_of_subject&amp;searchValue=VG9tw6HFoSBEdm%2FFmcOhaw%3D%3D">Tomáš Dvořák</a> existuje přesně 7.</p>
<p> </p>
<h2>2) Vyhledávání podle IČ</h2>
<p>OK, podle jména jsem nenalezl, doplním tedy IČ, měl by existovat jediný výsledek a snad to projde...</p>
<p><img src="/images/136.png" alt="Vyhledávání podle IČ" width="700" height="525" /></p>
<p>A opět nic nenalezeno. Jak je to možné, když je jméno i IČ v pořádku a schránka existuje? Proč to sakra nenabídne tu jedinou správnou možnost?</p>
<p> </p>
<h2>3) Vyhledávání podle ID schránky</h2>
<p><img src="/images/137.png" alt="Vyhledávání podle ID schránky" width="700" height="525" /></p>
<p>Konečně taky jiná zpráva než nenalezeno. Ale<strong> nelze vyhledávat vlastní schránku?</strong> A to jako proč? Taky si můžete poslat mail sami sobě? Já to dělám poměrně často a nikdo mě v tom nijak neomezuje. Jakej k tomu může bejt důvod... OK, tak zkusím vyhledávat přítelkyni, abychom ověřili, že vyhledávání třeba funguje na někom jiném, než aktuálně přihlášeném.</p>
<p> </p>
<h2>4) Vyhledávání cizího jména (jiného, než přihlášeného uživatele DS)</h2>
<p> <img src="/images/138.png" alt="Vyhledávání cizího jména " width="700" height="525" /></p>
<p> Opět zcela bez úspěchu, přestože Iveta Heřmánková datovou schránku má (jediná tohoto jména).</p>
<p> </p>
<h2>5) Vyhledání cizí datové schránky podle ID</h2>
<p><img src="/images/139.png" alt="Vyhledání cizí datové schránky podle ID" width="700" height="525" /></p>
<p>To už snad ani nepotřebuje komentář. Roletka Typ zprávy nic jiného než 'Bezplatná datová zpráva' nenabízí a fakt nevím, co je to 'Poštovní datová zpráva', ani jak ji mám odeslat. Takže to vzdávám a smiřuji se s tím, že si jen tak datovou zprávu nepošlu.</p>
<p>Není divu, že <a href="/posts/ma-prvni-prijata-zprava-v-datove-schrance-a-hned-omyl">má první přijatá datová zpráva byl omyl</a>.</p>
<p>Jak <a href="http://www.mvcr.cz/clanek/system-datovych-schranek-je-spolehlivy-a-funguje-bez-problemu.aspx">říká web </a> MVČR: "<em>Způsob vyhledávání adresátů je dostačující, a pokud ho úředník dodrží, je chyba prakticky vyloučena</em>". Nezbývá, než souhlasit. Když nikdy nikoho nenajdete, těžko pošlete zprávu kam nemáte...</p>
<p>Pokud potřebujete najít toho správného příjemce, najděte si ho na <a href="http://seznam.gov.cz/ovm/welcome.do?ref=obcan">seznam.gov.cz</a> a použijte přímo ID datové schránky. To se zdá, funguje.</p>
